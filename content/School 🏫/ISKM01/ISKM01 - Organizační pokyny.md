---
{"publish":true,"created":"2025-10-06T18:43:06.378+02:00","modified":"2025-10-29T18:24:02.148+01:00","cssclasses":""}
---

---
Vážení studující, s částí (větší) jsem měl možnost se potkat v pátek, přikládám níže nějaké důležité informace ohledně organizace kurzu Informační vědy:

### Organizační pokyny (první část)

1. Od 27. 9. od 8:00 je možné se přihlašovat k balíkům témat. Ty jsou zde: [https://is.muni.cz/auth/rozpis/tema?fakulta=1421;obdobi=9803;kod=ISKM01;predmet=1673825;balik=546579](https://is.muni.cz/auth/rozpis/tema?fakulta=1421;obdobi=9803;kod=ISKM01;predmet=1673825;balik=546579). Sedm lidí je opravdu úplné konstrukční maximum, dva lidé jsou minimum. Pokud byste měli svá témata, můžete je vypisovat také. Pokud by se stalo, že někdo zůstane sám, tak ho „setřepeme“ do jiné skupiny. Témat je teď vypsaných 22, takže nemusíte mít strach, že když nic nevymyslíte svého, že se nikam nevlezete.
2. Strukturu toho, co vytváříte za materiál vizte níže. Různě velké skupiny budou mít asi různě komplexní a velké materiály. To je v pohodě.
3. Edukační workshopy budou mít pravděpodobně dva termíny v pátky, tak že se vyměníme s dr. Mazáčovou a jí pak zůstanou zase naše bloky. Přesné termíny ladíme, ale počítejte s cca půlkou listopadu.
4. Je to týmová práce, to je vždycky ošidné a náročné. A současně si myslím, že je to potřeba. Naše snaha s dr. Mazáčovou je, že Informačních vědách týmovou prací začínáte a až ji máte za sebou (plus mínus) nastupujete na týmový projekt u ní. Takže snad i budete trochu více tušit, co to znamená, s kým chcete spolupracovat a jak si rozdělit úkoly. Podpora týmové spolupráce je jedním z klíčových konceptů kompetenčního profilu v tomto semestru. Dále už to bude více individuální.
5. Rozložení práce je na Vás – pokud někdo ve skupině rád učí a druhý rád píše, je to úplně v pořádku si to rozdělit takto. Nemusíte všichni dělat všechno. Najděte, co vás baví a těší, v čem můžete růst. Kde jinde, než ve škole si toto můžete vyzkoušet.
6. Škálu bodů máte napsanou v ISu v interaktivní osnově.
7. Přednášky jsou nahrávané a je možné se do nich připojit online i sledovat záznam. Záznam bude v Teamsech a s nějakým zpožděním v interaktivní osnově.
8. Pokud by něco nefungovalo, tak řekněte. Učím to takto poprvé, takže je možné, že někde mám slepé skvrny.
9. V pátek 26. 9. můžeme případně upřesňovat všechny organizační věci.
10. Budeme hodně pracovat s Mentimetrem, prosím, počítejte s tím.

---

### Obsah materiálu

1. Uvedení do tématu, vymezení subtémat.
2. Přehled literatury a základních přístupů.
3. Přehled toho, co se v tématu zkoumá nebo aplikačně řeší a jak (ideálně 5 sond).
4. Přehled použité literatury + přehled klíčové anotované literatury k tématu (5-7 textů u kterých bude explicitně specificky uvedeno v čem je jejich návaznost na téma, přínos, percepce – nikoli obecná anotace).
5. Sada dvaceti testových otázek (4 možnosti, jedna správná odpověď).
6. Popis práce jednotlivých přispěvatelů (kdo co dělal).

---

Krásný nedělní čas Vám přeji,  
posílám ještě nějaké organizační drobnosti ke kurzu:

### Další organizační drobnosti

1. 7. a 14. 11. 2025 - máme dlouhé bloky od 12:00-16:00 hodin, které budou sloužit pro Vaše vzájemné učení se (workshopy) a jeho reflexi. Prakticky to uděláme tak, že jak budou hotové skupiny, tak bych Vás nějak rozřadil v čase a prostoru, aby to fungovalo. Zkusím najít nějaká přiměřená místa na fakultě, aby se to realizovalo co nejvíce příjemným způsobem.
2. 21. 11. je čtecí týden - slouží k tomu, abyste do svých textů zapracovali poznakty z workshopů a zpětných vazeb. Tím by měla skončit týmová část výuky. Jsem pro se domluvit, zda chcete, aby termín odevzdání byl 21. 11. nebo 5. 12. Obojí má nějaká proti. Já bych byl pro 21. 11., ale případně se nechám přemluvit.
3. 28. 11 a 5. 12. - výuka není, máte nadpracováno.
4. 19. 12. bych byl rád, pokud by byla ještě výuka.
5. V interaktivní osnově jsou dostupné záznamy, presentace, odkazy, ... z první dvou hodin.
6. Odkazy v teamsech dělám vždycky až ad hoc těsně před začátkem hodiny. Nemusí Vás to stresovat :)
7. Asi polovina z Vás se už zapsala k nějakému tématu v rozpisu témat. Prosím, zkuste učinit svoji volbu také, pokud jste tak již neučinili.
8. Děkuji moc za zapojování se do Mentimeteru.
9. V interaktivních osnovách se snažím vytáhnout vždy nějaké klíčové zdroje k tématu, pokud by Vás zajímalo jít více do hloubky, než jak můžeme jít na přednášce.
10. Mějte se krásně podzimně a buďte zdraví!

Na další setkání se těší  
Michal Černý  
[cernymichal@mail.muni.cz](mailto:cernymichal@mail.muni.cz)  
ISKM01 Informační vědy